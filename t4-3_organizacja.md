- [Przepisy i instytucje](#przepisy-i-instytucje)
- [Organizacja](#organizacja)

## Przepisy i instytucje

18 sierpnia 1939, trzy tygodnie po zabiciu chłopca, za zgodą Hitlera MSW wydało tajne rozporządzenie powołujące Komitet Rzeszy dla Naukowego Rejestrowania Chorób Dziedzicznych (niem. Reichsausschuss zur wissenschaftlichen Erfassung erb- und anlagebedingter schwerer Leiden), którego celem była rejestracja noworodków uznanych za wadliwe. Na jego czele stanął dr. Karl Brandt, należeli do niego Herbert Linden z MSW i SS-Oberführer Viktor Brack. Personalnie do akceptacji wniosków o zabicie dziecka byli uprawnieni Bouhler i Brandt, ale Bouhler zwykle zostawiał decyzję swoim podwładnym takim jak Brack i SA-Oberführer Werner Blankenburg.

Tego samego dnia Ministerstwo Spraw Wewnętrznych Rzeszy wydało również okólnik nakazujący by:

> akuszerka, która pomagała przy narodzinach dziecka – także w przypadku, gdy wezwano na poród lekarza – składała meldunek we właściwym dla miejsca urodzenia dziecka urzędzie zdrowia (...), jeśli zachodzi podejrzenie, że nowo narodzone dziecko jest dotknięte następującymi ciężkimi wrodzonymi wadami:
>
> - (1) idiotyzm oraz mongolizm (zwłaszcza przypadki związane ze ślepotą i głuchotą),
> - (2) małogłowie (nieproporcjonalnie małe wymiary głowy, zwłaszcza części mózgowej czaszki),
> - (3) wodogłowie wysokiego bądź zaawansowanego stopnia,
> - (4) ułomności wszelkiego rodzaju, a w szczególności brak całych kończyn, ciężkie rozszczepienia głowy i kręgosłupa itd.,
> - (5) porażenia włącznie z chorobą Little’a.
>
> (...) Akuszerka otrzymuje za swój nakład pracy rekompensatę w wysokości 2 RM.

Do zarejestrowania zgłoszenia nie była potrzebna zgoda prawnych opiekunów. Wkrótce program rejestracji objął ustawowo wszystkie dzieci poniżej trzeciego roku życia.

Podstawą prawną Akcji T4 była notatka Hitlera wydana w październiku 1939. Co warto podkreślić nie był to formalny dekret mający moc prawną. Nawet w systemie hitlerowskim był nielegalnym upoważnieniem do pozaprawnych działań. Hitler ominął Contiego i jego Ministerstwo Zdrowia, gdzie ktoś mógł podnieść kwestię legalności programu i powierzył go urzędnikom, którym w tej kwestii całkowicie ufał: Bouhlerowi i Brandtowi. Co również warto zauważyć notatka była antydatowana na 1 września, dzień wybuchu wojny, co wyraźnie wskazuje, na okoliczności decyzji.

> Berlin, den 1. Sept. 1939
>
> Reichsleiter Bouhler und Dr. med. Brandt sind unter Verantwortung beauftragt, die Befugnisse namentlich zu bestimmender Ärtze so zu erweitern, dass nach menschlichem Ermessen unheilbar Kranken bei kritischer Beurteilung ihres Krankheitszustandes der Gnadentod gewährt werden kann.
>
> A. Hitler

Tłumaczenie na język polski:

> Reichsleiter Bouhler i dr med. Brandt są z mojego polecenia odpowiedzialni za rozszerzenie kompetencji lekarzy, którzy zostaną wymienieni z nazwiska tak, żeby osobom według wszelkiego prawdopodobieństwa nieuleczalnie chorym wobec zupełnie krytycznej oceny stanu ich zdrowia można było zapewnić łaskawą śmierć. podpis /-/ A. Hitler”.

Był to jedyny podpisany zbrodniczy rozkaz Hitlera. Jak sam później przyznał "Niemcy nie chcą wiedzieć".

## Organizacja

W dogodnej bliskości berlińskiej dzielnicy rządowej w pożydowskiej willi przy Tiergartenstraße 4 Bouhler zorganizował biuro akcji. Zatrudnionych było tam około 130 osób. Była to siedziba czterech pozornie niemających ze sobą nic wspólnego urzędów. Nazwa każdego z nich ukrywała zasadniczy cel operacji. Administracją zajmował się Victor Brack.

- Państwowa Wspólnota Pracy Rzeszy na Rzecz Zakładów Opiekuńczo-Leczniczych (niem. Reichsarbeitsgemeinschaft Heil- und Pflegeanstalten; RAG) główne biuro operacji; na jego czele został postawiony 37-letni prof. psychiatrii Werner Heyde, a od 1941 prof. psychiatrii Paul Nitsche.
- Charytatywne Przedsiębiorstwo Transportu Chorych (niem. Gemeinnützige Krankentransportgesellschaft m. b. H.; Gekrat aka GeKraT)
- Charytatywana Fundacja Opieki Instytucjonalnej (niem. Gemeinnützige Stiftung für Anstaltspflege) sprawy personalne i finansowe operacji
- Centralne Biuro Rozliczeniowe (niem. Zentrallverrechnungstelle) koszty zabijania

Odpowiedzialni urzędnicy w tym Dr Herbert Linden, który miał udział w zabijaniu dzieci; Dr Ernst-Robert Grawitz, główny lekarz SS i August Becker, chemik SS. Wskazani przez Hitlera urzędnicy wybierali lekarzy którzy mieli wykonać operacyjna cześć programu. Dobierano ich wg kryteriów politycznych: wszyscy byli zagorzałymi nazistami popierającymi radykalną eugenikę. Byli tam lekarze którzy dowiedli lojalności angażując się w program zabijania dzieci tacy jak Unger, Heinze i Hermann Pfannmüller. Większość z nich to psychiatrzy. np prof Carl Schneider z Heidelberg, prof Max de Crinis z Berlina i prof Paul Nitsche z Sonnenstein.

Od wiosny 1940 funkcjonariusze SS i personel ośrodków T4 był opłacany z centralnego biura na Tiergartenstraße 4. SS i policja z SS-Sonderkommando Lange odpowiedzialni za zabicie większości pacjentów z przyłączonych terenów, od pażdziernika 1939 otrzymywali wynagrodzenie jako policja pod zarządem administracji nowoutworzonego dystryktu Kraju Warty. Program eksterminacji zarówno w Niemczech i Polsce był pod nadzorem Himmlera.

W 1943 ze względu na rosnące zagrożenie bombardowaniem przeniesiono centralę operacji do uznanego za bezpieczny zamku Hartheim w Austrii.
