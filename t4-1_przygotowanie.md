- [Intro](#intro)
- [Eugenika do 1938](#eugenika-do-1938)
- [Przygotowanie propagandowe](#przygotowanie-propagandowe)

## Intro

Akcja T4 było to pierwsze ludobójstwo dokonane przez hitlerowskie Niemcy. Jego ofiarami byli ludzie chorzy, niepełnosprawni umysłowo i fizycznie, początkowo dzieci, potem także dorośli. Systematycznie powiększano zakres działania zbrodniczej operacji. Trwałe kalectwo, nieuleczalne choroby dziedziczne, każda choroba i wada sprawiająca, że człowiek wymagał ciągłej opieki mogła sprawić, że wszedł w zakres definicyjny "życia nie zasługującego na życie" (niem. lebensunwertem Leben).

Do 2013 uważano że ofiarą Akcji T4 od lipca 1939 do maja 1945 padło 70 tys ludzi, ale po zjednoczeniu Bundesarchiv (BArch) odnalazł archiwach DDR nieznane wcześniej dokumenty (30 tys jednostek archiwalnych), z których wynika znacznie większa liczba ofiar. Jest to przynajmniej 200 tysięcy w Niemczech i około 100 tysięcy w innych krajach Europy, głównie na okupowanych terytoriach polskich.

Cała operacja, jej zaplanowanie i przeprowadzenie jest wynikiem inicjatywy wysokiej rangi urzędników NSDAP, eugeników niemieckich oraz ludzi medycyny. Wybitni naukowcy, szanowani profesorzy medycyny i mający dorobek badawczy i lekarski lekarze, głównie psychiatrzy nie tylko pomagali w zabijaniu. Oni je zaplanowali i drobiazgowo przeprowadzili, aktywnie poszerzając liczbę ofiar i udoskanalając metody zabijania. Pomagał im w tym szpitalny personel medyczny: pielęgniarki i pielęgniarze. Wkrótce po rozpoczęciu zabijanie chorych stało się tajemnicą poliszynela. Niemcy wiedzieli, że ich niepełnosprawni są zabijani systematycznie i masowo.

Na potrzeby Akcji T4 opracowano techniki i procedury masowego zabijania, po raz pierwszy masowo zabijano ludzi w komorach gazowych. Dla zapobieżenia oporowi ofiar stworzono system pozorów: oszukiwano ludzi mówiąc im o przeniesieniu, przed zabiciem przechodzili procedurę przyjęcia do nowego ośrodka, potem wprowadzano ich do pomieszczenia z prysznicami. Obok było krematorium. Cały ten system zbrodni został skopiowany i dostosowany do Holokaustu. Często ci sami ludzie brali w tym udział i są przypadki przeniesienia samych komór gazowych.

Sama nazwa Akcji T4 powstała po wojnie. Pochodzi od adresu pożydowskiej willi w Berlinie, przy Tiergartenstraße 4, gdzie mieściły się biura kierownictwa Akcji. W hitlerowskiej nomenklaturze używano nazw Euthanasie (eutanazja) i Gnadentod (łaskawa śmierć). W użyciu były również Ballastexistenzen, desinfiziert, unnütze Esser.

Podlegali ludzie chory, wymagający pomocy: schizofrenia, niektóre postacie padaczki, otępienie, pląsawicę Huntingtona, stany po zapaleniu mózgowia, uznani za niepoczytalnych, przebywający w zakładach opiekuńczych ponad 5 lat, oraz ludzie z niektórymi wrodzonymi zaburzeniami rozwojowymi.

Dla uzasadnienia zbrodni podawano wiele powodów, przede wszystkim dobro zbiorowości: "higienę rasową", czyli eugenikę. Mówiono też o współczuciu, redukcji cierpienia i niebagatelnych oszczędnościach. Tak naprawdę tylko ten ostatni powód się liczył w państwie narodowo socjalistycznym. Nieoficjalna kontynuacja do końca 1941 doprowadziła do 91521 "opróżnionych łóżek"

## Eugenika do 1938

W propagandzie NSDAP w pierwszym okresie istnienia partii, czyli do puczu monachijskiego, obecna byłą eugenika jako jeden z wielu postulatów i uzasadnienie rasizmu. Potem na kilka lat eugenika schodzi na drugi plan. Najważniejsze są postulaty gospodarcze i rewizjonizm wersalski.

Poparcie dla eugeniki w społeczeństwie niemieckim wzrosło w czasie Wielkiego Kryzysu kiedy powszechnie popieranym postulatem było zmniejszenie kosztów co doprowadziło do przepełnienia i pogorszenia warunków.

30 stycznia 1933 Adolf Hitler zostaje mianowany kanclerzem przez prezydenta. Powstaje rząd hitlerowski, który tak szybko jak to jest możliwe zmierza do dyktatury. Otwarcie mówią, że następne wybory przypadające na marzec będą ostatnie. W niecały miesiąc po utworzeniu rządu hitlerowskiego w wyniku podpalenia płonie Reichstag. Daje to hitlerowcom znakomity pretekst do wprowadzenia stanu wyjątkowego, oskarżają KPD o wywołanie pożaru i zamach stanu, to że oskarżeń nie da się dowieźć niczego nie zmienia. KPD zostaje zdelegalizowana, niezależna prasa zakneblowana. Działacze opozycji zatrzymani, zastraszani, terroryzowani.

Przełomem dla dyktatury jest marzec. 5 marca wybory, 6 marca delegalizacja KPD. Już dwa tygodnie później powstają pierwsze obozy koncentracyjne. 21 marca powstaje duży - późniejszy modelowy - obóz koncentracyjny w Dachau. Dwa dni później z pomocą katolickiej Partii Centrum wprowadzono tzw. ustawę o pełnomocnictwach (niem. Ermächtigungsgesetz) - dawała ona niezależnej od sił parlamentarnych władzy wykonawczej nieograniczoną władze rządzenia za pomocą dekretów, ważnych nawet jeżeli są niezgodne z konstytucją. Od tej chwili nie sitnieją już żadne prawne ograniczenia dla tyranii.

Wkrótce potem przeprowadzają pierwszą operację eugeniczną. Kopiują rozwiązania amerykańskie, wzorcem staje się Kalifornia, w której przymusowa sterylizacja dokonywana jest na masową skalę od 1927. Już 14 lipca 1933 wprowadzono przymusową sterylizację osób upośledzonych i kalekich "Prawo o zapobieganiu rozprzestrzeniania się chorób dziedzicznych" (niem. Gesetz über die Verhütung erbkranken Nachwuchses). Na kilka sposobów przypomina później przeprowadzoną Akcję T4:

- Podlegała pod MSW Wilhelma Fricka.
- Sądy zdrowia dziedzicznego (niem. Erbgesundheitsgerichte) sprawdzały ośrodki opieki w poszukiwaniu osób do sterylizacji.
- Podobny zestaw chorób: schizofrenia, epilepsja, pląsawica Huntingtona, imbecylizm, chroniczny alkoholizm i inne formy społecznego niedostosowania
- Zaczęto od dzieci, a wkrótce potem sterylizowano również osoby dorosłe.
- 1933-39 360 tys wysterylizowano, warto zwrócić uwagę, na to, że program sterylizacji się kończy kiedy zaczyna się zabijać.

Operacja ta ujawnia oprócz totalitarnej natury rządów narodowo-socjalistycznych także zasadniczy cel późniejszej Akcji T4. Po tym jak władze posiadały już skuteczne narzędzie do spełnienia eugenicznej utopii, zapewniające zatrzymanie propagacji "złych genów" istniał już tylko jeden powód do eskalacji metod. Była to oszczędność uzyskana w wyniku morderstwa, zwolniony od zajmowania się chorymi personel medyczny, leki i budynki potrzebne dla rannych żołnierzy Wehrmachtu. Środki uwolnione przez zaprzestanie opieki były potrzebne na wojnie. Motywacji tej, oszczędności jako zasadniczego celu zbrodni jej organizatorzy zresztą wcale nie ukrywali. Pieczołowicie wyliczony został każdy fenig, który udało się "zaoszczędzić". Inaczej mówiąc 300 tysięcy ofiar Akcji t4 zostało zamordowanych tylko i wyłącznie dla pieniędzy.

Mein Kampf o higienie rasowej "will appear as a deed greater than the most victorious wars of our present bourgeois era"
Mein Kampf "za niezdatnych do prokreacji tych wszystkich, którzy skażeni są widoczną chorobą dziedziczną lub są jej nosicielami oraz że muszą być zastosowane środki praktyczne, aby takie osoby poddać sterylizacji".

Wprowadzone jesienią 1935 Ustawy Norymberskie były wdrożeniem postulatów eugenicznych. Podobne przepisy tyle, że dotyczące Czarnych obowiązywały w wielu stanach USA.

Sterylizacja i wszelkie postulaty eugeniczne wobec osób fizycznie niepełnosprawnych były w III Rzeszy kwestią drażliwą, powszechnie znanym faktem była deformacja prawej nogi Josepha Goebbelsa. Wyraźnie kulał. Po 1937 ze względu na militaryzację zwiększyło się zapotrzebowanie na siłę roboczą i w rezultacie ze sterylizacji osób fizycznie niepełnosprawnych się wycofano.

Kolejnym etapem wdrażania eugeniki negatywnej była sterylizacja tzw "bękartów nadreńskich". Po Wielkiej Wojnie obszary przemysłowe Nadrenii znalazły się pod okupacją francuską, znajdowały się tam wojska kolonialne z żołnierzami pochodzącymi z Afryki. Podczas och pobytu doszło do spłodzenia ok 600 dzieci mieszanego pochodzenia o kolorze skóry wyraźnie odróżniającym się od reszty populacji. Kiedy hitlerowcy doszli do władzy Nadrenia była, jak to określały warunki traktatu wersalskiego, strefą zdemilitaryzowaną. 7 marca 1936 na rozkaz Hitlera nowopowstały Wehrmacht wkroczył do Nadrenii. Obecność na tym terenie Niemców o innych cechach fenotypowych stała się poważnym problemem propagandowym dla wyczulonych na sprawy rasowe władz partyjnych. Wróciły badania lekarzy eugeników z Afryki. Nawet wtedy zaznaczając pewną przydatność mieszańców na miejscu w koloniach podkreślano, że jest tylko jeden sposób przed dalszym rozcieńczaniem niemieckiej krwi - sterylizacja. W Niemczech ci ludzie byli traktowani jako zupełnie niepotrzebny, zbędny element. W efekcie przeprowadzono sterylizację około 600 ludzi. Warto podkreślić, że tym razem chodziło o kompletnie zdrowe osoby. Wszyscy mieli około 16 lat.

## Przygotowanie propagandowe

Wielu niemieckich eugeników było rasistami, nacjonalistami i antysemitami. Powołanie Hitlera na urząd kanclerski i rząd hitlerowski przyjęli z radością. Wielu z nich dostało dobrze płatne i prestiżowe posady w urzędach ds polityki rasowej, komitetach i instytucjach badawczych. Rasizm stał się oficjalną doktryną państwową, a eugenicy tworzyli jego podstawy teoretyczne, będące uzasadnieniem przyszłych zbrodni.

Ponadto idee eugeniczne miały szeroką akceptację w środowisku medycznym, z którego usunięto Żydów i komunistów. Istniała już ideologia i personel gotowy do działania. Trzeba było jeszcze przekonać społeczeństwo.

Państwo prowadziło szeroko zakrojoną propagandę na rzecz likwidacji osób terminalnie i dziedzicznie chorych. Jak to przedstawiał plakat propagandowy z 1938 "60 tys RM kosztuje utrzymanie osoby dziedzicznie obciążonej przez całe życie, to są także wasze pieniądze."

Urząd Polityki Rasowej NSDAP (niem. Rassenpolitisches Amt; RPA) zajmował się propagandą, rozpowszechniał ulotki i filmy podnoszące kwestię kosztów utrzymania chorych. Przedstawiano także ich los jako niebezpieczne w skutkach odstępstwo od natury, w której słaby gonie. Pokazywani w sposób karykaturalny, mający wzbudzać jednocześnie obrzydzenie i litość. O ich losie mówiono w kategorii problemu humanitarnego. Popularyzowano pojęcie darmozjada (niem. Unnütze Esser).

Ważniejsze filmy:

- "Dziedzictwo ("Das Erbe", 1935)
- "Ofiara przeszłości ("Opfer der Vergangenheit", 1937) miał huczną premierę w Berlinie i był pokazywany we wszystkich niemieckich kinach
- "Oskarżam" ("Ich klage an", 1941) wg powieści Hellmutha Ungera, konsultanta dziecięcej części Akcji T4
