# SS
- [SS](#ss)
  - [Powstanie](#powstanie)
  - [Rozwój](#rozwój)
  - [Państwo SS](#państwo-ss)
  - [Charakterystyka](#charakterystyka)
  - [Struktura](#struktura)
  - [Przed wojną](#przed-wojną)
  - [Ochrona Hitlera](#ochrona-hitlera)
  - [Operacja Anthropoid](#operacja-anthropoid)
  - [Hierarchia i mundury](#hierarchia-i-mundury)
  - [Jednostki SS](#jednostki-ss)
    - [SS-Sonderkommandos](#ss-sonderkommandos)
      - [Sonderkommando Lange](#sonderkommando-lange)
      - [Sonderkommando 1005](#sonderkommando-1005)
      - [Eichmann Sonderkommando](#eichmann-sonderkommando)
    - [Einsatzgruppen](#einsatzgruppen)
    - [Hauptamt SS-Gericht](#hauptamt-ss-gericht)
    - [SS Korpus Medyczny](#ss-korpus-medyczny)
    - [Ahnenerbe](#ahnenerbe)
    - [SS-Frauenkorps](#ss-frauenkorps)
    - [SS-Mannschaften](#ss-mannschaften)
  - [Holokaust](#holokaust)
  - [Obozy zagłady](#obozy-zagłady)
  - [Przedsiębiorstwo Holokaust](#przedsiębiorstwo-holokaust)

SS (niem. Schutzstaffel SS) Sztafety (lub w innej wersji Eskadry) Ochronne: organizacja będąca w początkach swojego istnienia elitarnym zespołem ochrony przywódcy NSDAP Adolfa Hitlera, potem rozwinięta w policyjną służbę partyjną znajdująca się w strukturach SA bojówek partii, po 1934 stała się partyjnym państwem w państwie, posiadając osobny pion wojskowy, późniejsze Waffen SS, wywiad i kontrolując wszystkie służby policyjne Niemiec, wszystkie obozy koncentracyjne i cały aparat represji; dysponowała niewolniczą siłą robocza i była odpowiedzialna za realizację Holokaustu.

Od połowy lat 30. na SS składają się:
- pion cywilny, tzw Allgemeine SS
- pion wojskowy czyli Waffen SS
- SS-Totenkopfverbände (SS-TV) obozy koncentracyjne
- służby policyjne: Gestapo i Sicherheitsdienst (SD)

Ponosi pełną odpowiedzialność za większość niemieckich zbrodni wojennych i zbrodni przeciwko ludzkości. Międzynarodowy Trybunał Wojskowy w Norymberdze w 1947 uznał SS za organizację zbrodniczą (wyłączono z tej oceny SS-Reiterei). Ernst Kaltenbrunner najwyższy żyjący dowódca uznany za winnego zbrodni przeciw ludzkości i powieszony w 1946.

SS ze względu na rozwój jest organizacją unikalną, nie da się jej opisać w jednym zdaniu w ciągu ponad 20 lat istnienia ulegała tak poważnym zmianom, że można mówić o trzech etapach istnienia, w każdym z nich była zupełnie inną organizacją.

- 1923-29 ochrona osobista Hitlera - niewielki i z założenia elitarny oddział ochrony Hitlera, potem kilka takich jednostek, wreszcie jedna ze służb partyjnych realizujących utopię rasową NSDAP, formalnie i faktycznie podległa SA
- 1929-33 policja partyjna - w styczniu 1929 szefem SS zostaje Heinrich Himmler, organizacja gwałtownie się rozrasta i zostają jej przydzielone nowe cele, powstają partyjne służby policyjne i wywiadowcze, zdobywa faktyczną niezależność od SA
- 1933-45 państwo SS - w styczniu 1933 Hitler zostaje kanclerzem Rzeszy, SS staje się służbą państwową, osią państwa narodowo-socjalistycznego, jest ponad prawem i odpowiada tylko przed Hitlerem, powstaje pion wojskowy (SS-VT, późniejsze Waffen SS), podczas Nocy Długich Noży to SS niszczy niezależność SA; z czasem asymiluje wszystkie siły policyjne państwa, tworzy a potem przejmuje wszystkie obozy koncentracyjne, staje się koncernem dysponującym milionami niewolników, w całości odpowiada za Holokaust

## Powstanie

Kiedy NSDAP zyskuje na sławie i liczebności jej mityngi partyjne są zagrożone agresja przeciwników politycznych. Zorganizowana ochrona sal określana jest najpierw jako Ordentruppe, potem Saal-Schutz albo Saalschutz (ochrona sal). To nieformalna nazwa grupy, którą sformował w lutym 1920 Emil Maurice. Jej zadaniem było odnalezienie, sprowokowanie i wyrzucenie z sali przeciwników politycznych. Od listopada 1920 jest to rola SA.

W marcu 1923 Hitler zarządził powołanie małego oddziału ochrony osobistej o nazwie Warta Sztabowa (niem. Stabswache), niezależnego od reszty partii i SA, której nie ufał. Było to początkowo 8 mężczyzn pod dowództwem Juliusa Schrecka szofera Hitlera. Wzorem był freikorps Marine-Brigade Ehrhardt. 16 maja zmienia nazwę na Stoßtrupp Adolf Hitler (niem. Oddział Uderzeniowy), wśród dowódców są Joseph Berthold i Emil Maurice. W zasadzie należą do SA, ale łączy ich bezpośrednia podległość wobec Adolfa Hitlera i bardzo często wspólna przeszłość we Feikorpsach. Jest to oddział zwoływany do konkretnych akcji. Maja szare kurtki, jednakowe czapki z trupią czaszką.

W wyniku puczu monachijskiego w listopadzie 1923 zarówno NSDAP jak i Stoßtrupp zostają zdelegalizowane.

W marcu 1925 następuje reaktywacją organizacji pod poprzednią nazwą, oficjalnie jako Stoßtrupp Adolf Hitler występuje po raz kolejny 16 kwietnia 1925.

W sierpniu 1925 zmieniono tę nazwę na Sztafety Ochronne Niemieckiej Partii Narodowosocjalistycznej (niem. Schutzstaffeln der Nationalsozialistischen Deutschen Arbeiterpartei). Pierwszym dowódcą jest Julius Schreck. Mieli mu zapewnić bezpieczeństwo także przed ewentualnym atakiem ze strony mało zdyscyplinowanych oddziałów SA. Formalnie i faktycznie podlegali SA. Przypadało 10 SS-manów na każdy Gau partyjny, za wyjątkiem Berlina gdzie było ich 20. Schreck wprowadził ścisłe zasady przynależności: niekarany, w wieku 23-35 lat, brak nałogów, dobry stan zdrowia, mieszkający w tym samym miejscu przynajmniej 5 lat. Udało mu się zwerbować 1000 ludzi.

Wkrótce zaczęły powstawać podobne jednostki w innych miastach gdzie działało NSDAP, ale nosiły początkowo różne nazwy (np. Schutzkommando czy Sturmstaffel).

9 listopada 1925 w drugą rocznicę puczu oficjalnie ujednolicono nazwę wszystkich oddziałów jako Schutzstaffel. Nazwę tę zaproponował ówczesny szef SA, Hermann Göring, na uroczystościach poświęconych Manfredowi von Richthofenowi (stąd tłumaczenie nazwy jako Eskadry Ochronne). Julius Schreck dostaje tytuł Oberleitera (czyli nadkierownika).

14 kwietnia 1926 szefem SS zostaje powracający z ukrycia w Austrii Joseph Berthold z oficjalnym tytułem Fuhrer der Schutzstaffeln der NSDAP. 4 lipca 1926 na II Zjeździe NSDAP w Weimarze uroczyście wręczono mu Blutfahne. Wprowadził tytuł Reichsführer-SS. Jest bardziej dynamiczny od Schrecka i wszystkie ograniczenia, którym podlega są dla niego przeszkodą. W wyniku intryg Philipa Bouhlera i skarbnika NSDAP Franza Schwarza został zmuszony do podania się do dymisji 1 marca 1927.

Jego następcą zostaje jego zastępca, Erhard Heiden człowiek bez inicjatywy i zdolności przywódczych. Prawdopodobnie jedyną istotną decyzją jaką podjął było mianowanie we wrześniu 1927 na swojego zastępcę Heinricha Himmlera, który do SS należał od 1925. Wprowadził ścisły kodeks dyscypliny, bardziej rygorystyczny niż reguły obowiązujące w SA. Himmler szybo okazał się umiejętnym organizatorem, udało się im utworzyć kilak nowych Gauów SS: Berlin, Berlin Brandenburg, Franken, Niederbayern, Rheinland-Süd i Sachsen. Liczebność poza Monachium zgodnie z ograniczeniami spadła do 200 ludzi. Heiden w końcu wałczył o przetrwanie organizacji. Kiedy 6 stycznia 1929 składa rezygnację (oficjalna przyczyna "względy rodzinne") Himmler automatycznie i z akceptacją Hitlera zostaje przywódcą SS. To w historii tej organizacji jest kamień milowy. Himmler pozostał na czele SS do końca jej istnienia.

## Rozwój

Od 6 stycznia 1929 aż do 1945 szefem SS jest Heinrich HImmler.

Pod dowództwem Himmlera dzięki poparciu Hitlera SS, które dotychczas walczyło o przetrwanie wychodzi z cienia SA i zaczyna rosnąć. Zdobywa faktyczną niezależność, choć formalnie wciąż jest częścią SA. Rozbudowuje się i otrzymuje nowe zadania. Ma się stać najpotężniejszą organizacją w kraju i najważniejszą częścią NSDAP. Do 1930 liczebność wzrosła do 3 tys ludzi.

W 1929 Główne Biuro SS (niem. SS-Hauptamt) zostaje zreorganizowane, powstaje pięć głównych wydziałów:

- ogólna administracja
- personalny
- finansowy
- rasowy

Powstają jednostki terytorialne, tzw. SS-Oberführerbereich Ost, West i Süd.

Partyjnym wojskiem ulicznym jest SA. SS z oddziałów ochrony ma teraz zamienić się w policję partyjną. W rozkazie z 1930 Adolf Hitler: "Zadaniem SS jest przede wszystkim służba policyjna wewnątrz partii".

SS stoi w wyraźnym kontraście wobec SA, która jest potężną wielomilionową, niezdyscyplinowaną masą domagająca się rewolucji i przywilejów. Podstawową cechą od początku istnienia jest bezpośrednia i bezwarunkowa podległość SS wobec Hitlera. Na dobrą sprawę to jest jego prywatna organizacja pod kierownictwem Himmlera. SS-manie twoim honorem jest twoja wierność staje się dewizą SS (Meine Ehre heißt Treue! czyli Mój honor to wierność!). Składali przysięgę na wierność Hitlerowi. Coraz większa liczba stanowisk partyjnych a od 1933 także państwowych jest powierzana SS-manom. Odpowiadali tylko przed Hitlerem, stworzyli typową dla hitleryzmu formację łącząca ideologię (władze partyjne) i politykę (państwo), w której formalne struktury i reguły prawne zostały zastąpione przez zasadę wodzowską (Führerprinzip) i służbę dla Hitlera, którego wola była poza prawem.

Himmler tworzy mit elitarności SS, która ma być połączeniem krzyżaków, jezuitów i samurajów. Od 1930 symbolem SS stają się charakterystyczne runy. Do końca 1933 liczebność SS osiągnęła 200 tys ludzi.

Walter Schellenberg we wspomnieniach opisuje, iż SS zostało zorganizowane na wzór zasad jezuitów:

> Organizacja SS została zbudowana przez Himmlera na tych samych zasadach, co zakon jezuitów. Reguły zakonu, dotyczące ćwiczeń duchowych, spisane przez Ignacego Loyolę, stanowiły wzór, który Himmler usiłował starannie naśladować. Bezwzględne posłuszeństwo było prawem najwyższym. Każdy rozkaz musiał być wykonany bez sprzeciwu.

Oddanie ideologii SS, swoistej mitologii zakonu NSDAP było podkreślane na każdym kroku w procesie rekrutacji i szkolenia. Powstał specjalny rytuał mający zastąpić chrześcijańskie święta, wzorowany na germańskiej symbolice i ezoteryce. Nie był obowiązkowy, ale było to dobrze widziane. W 1938 Himmler kupił zamek w Wewelsbergu, który początkowo miał być zwykłym ośrodkiem szkoleniowym, ale szybko stał się centrum mistyki SS i swego rodzaju główną świątynią zakonu.

Fanatyczna wierność i bezwzględność miała charakteryzować każdego SS-mana. Dlatego SS stało sę głównym narzędziem do osiągnięcia zbrodniczych celów. Zarządzało siecią obozów koncentracyjnych, przeprowadzało masakry cywilów i jeńców wojennych, w rezultacie była to organizacja odpowiedzialna za zamordowanie ok 20 mln ludzi z tego ok połowy to byli Słowianie a 6 mln Żydzi. Jak to ocenił trybunał w Norymberdze, SS ponosi odpowiedzialność za większość zbrodni hitlerowskich.

## Państwo SS

W styczniu 1933 Adolf Hitler został mianowany kanclerzem Rzeszy. Jest to kolejny przełomowy moment w historii SS, która bardzo szybko stało się najpotężniejszą organizacją w III Rzeszy.

Powstaje oddzielny i niezależny pion wojskowy. Leibstandarte-SS Adolf Hitler.

W drugiej polowie 1934 powstały SS-Junkerschule, gdzie szkolili się kandydaci na oficerów SS. Połączenie szkolenia ideologicznego i wojskowego. System wartości SS wyższość i pewność siebie. Pierwsze szkoły powstały w Bad Tölz i Braunschweig, podczas wojny dwie kolejne: w Klagenfurt i Pradze.

W 1934 oddziały SS odegrały zasadniczą rolę w podczas tzw Nocy Długich Noży, kiedy to rozprawili się z SA.

24 września 1934 z oddziałów paramilitarnych powstają tzw wojska dyspozycyjne SS (SS-Verfügungstruppe), w sierpniu 1938 Hitler określił, że nie sa policją ani Wehrmachtem, ale wyszkoloną na sposób wojskowy jednostką w jego osobistej dyspozycji. Oddał je pod komendę Wehrmachtu. W 1940 po wojnie z Francją przemianowane na Waffen-SS.

SS-Totenkopfverbände stanowiły załogi obozów koncentracyjnych.

## Charakterystyka

Członkami SS mogli być tylko mężczyźni narodowości niemieckiej, zarówno Reichsdeutsche jak i Volksdeutsche. W służbach pomocniczych SS mogły służyć kobiety, w oddziałach Waffen SS przedstawiciele innych narodowości, nawet Słowianie, ale taka służba nie oznaczała przynależności do SS.

Oprócz narodowości i potwierdzonej czystości rasowej do 1800 (oficerowie do 1750) wymogiem była wierność ideologiczna. Miała to być elita NSDAP, bezwzględne narzędzie w rękach władz partyjnych.

Himmler wprowadził dodatkowe kryteria dotyczące wyglądu i wzrostu, ale spora część SS-manów ich nie spełniała. Wprowadzono zachęty socjalne dla wczesnego ożenku i posiadania dużej liczby dzieci.

## Struktura

W 1940 zostały powołane Waffen-SS. SS podzieliło się na dwa formalnie od siebie niezależne piony: cywilny i wojskowy, przy czym następował stały przepływ personalny z pierwszego do drugiego.

- ogólna SS (Allgemeine SS)
- wojskowa SS (Waffen-SS)

Potem cała Allgemeine SS została zorganizowana w 12 wydziałów:

- Hauptamt Persönlicher Stab Reichsführer-SS (Główny Sztab Personalny Reichsführera SS)
- SS-Hauptamt (Główny Urząd (administracja) SS)
- SS-Führungshauptamt (Główny Urząd Dowodzenia i Administracji Allgemeine-SS i Waffen-SS)
- Hauptamt SS-Gericht (Główny Sąd SS)
- SS-Rasse und Siedlungshauptamt, RuSHA (Główny Urząd Rasy i Osadnictwa SS)
- SS-Personalhauptamt (Główny Urząd Personalny SS)
- Reichssicherheitshauptamt – RSHA (Główny Urząd Bezpieczeństwa Rzeszy), podlegały mu Einsatzgruppen, składał się z:
  - Departament I personalny (Bruno Streckenbach)
  - Departament II administracja i prawo; Werner Best, później płk. dr Hans Nockenmann
  - Departament III Sicherheitsdienst (SD) służba bezpieczeństwa; Otto Ohlendorf
  - Departament IV tajna policja państwowa (Gestapo); Heinrich Müller
  - Departament V policja kryminalna (Kripo); Arthur Nebe
  - Departament VI wywiad zagraniczny SD; Heinz Jost, później Walter Schellenberg
  - Departament VII ideologiczny; Franz Alfred Six
- Hauptamt Ordnungspolizei (Główny Urząd Policji Porządkowej)
- Wirtschafts- und Verwaltungshauptamt (WVHA) (Główny Urząd Gospodarczo-Administracyjny), a w nim:
  - Urząd A Administracja Oddziałów SS (Amtsgruppe A – Truppenverwaltung) administracja oddziałów Waffen-SS
  - Urząd B Gospodarka Oddziałów SS (Amtsgruppe B – Truppenwirtschaft) gospodarka formacji SS
  - Urząd C Zagadnienia Budowlane (Amtsgruppe C – Bauwesen) budownictwo
  - Urząd D Obozy Koncentracyjne (Amtsgruppe D – Konzentrationslager); włączony do WVHA w marcu 1942, obozy koncentracyjne; SS-Gruppenführer Richard Glücks, zarządzane przez Inspektorat Obozów Koncentracyjnych (Inspektion der Konzentrationslager).
  - Urząd W Przedsięwzięcia Gospodarcze (Amtsgruppe W – Wirtschaftliche Unternehmungen): tzw. „Amstgruppe W”, nadzorująca przedsiębiorstwa, będące własnością SS.
- Hauptamt Dienststelle Heissmeyer (Główny Urząd Szkolenia SS)
- Hauptamt Volksdeutsche Mittelstelle, VOMI (pol. Główny Urząd ds. Niemców Etnicznych) tzw. piąta kolumna
- Reichskommissariat für die Festigung des deutschen Volkstums (pol. Komisariat Rzeszy ds. Umacniania Niemczyzny)

Za obozy koncentracyjne odpowiadały gł SS-RSHA (dostarczenie więźniów) i WVHA (administracja).

Pod koniec podobno powstałą organizacja byłych SS-manów: ODESSA.

## Przed wojną

SS stała się organizacją państwową i struktura władz państwa. Zadania policyjne objęły państwo, ale ostateczna asymilacja organów i służb policyjnych zajęła trzy kolejne lata.

To SS stworzyło państwo policyjne w narodowo-socjalistycznych Niemczech.

SS ustanowiło państwo policyjne w nazistowskich Niemczech. używajac tajnej policji i sił bezpieczeństwa do przejęcia kontroli nad pańśtwem i zniszczenia wszelkiego oporu wobec Hitlera.

Hermann Göring objął stanowisko Ministra Spraw Wewnętrznych Prus (prowincja ta stanowiła ponad 60% powierzchni kraju i obejmowała Berlin) i już 17 lutego wydał rozkaz by policja strzelała ostrą amunicją w razie najmniejszej prowokacji. 22 lutego ustanowił tzw Policję Pomocniczą (Hilfspolizei), która miała charakter polityczny, było to 50 tys ludzi, z czego 25 tys SA i 15 tys SS.

Natychmiast po pożarze Reichstagu w nocy z 27 na 28 lutego ogłosił stan wyjątkowy (nigdy nie odwołany "Dekret o ochronie narodu i państwa") sankcjonujący terror wobec przeciwników politycznych.

26 kwietnia powołał Gestapę, później znaną jako Gestapo (niem. Geheimes Staatspolizeiamt) tajną policję polityczną o nieograniczonych uprawnieniach - stosowano zasadę, że dopóki działa w zgodzie z wolą Hitlera nie jest to bezprawie. Później przyjęto nazwe Gestapo i rozszerzono system na całe Niemcy.

21 marca SA w Oranienburgu schwytało 40 komunistów i uwięziło ich w dawnym browarze przy Berliner Straße. W ten sposób powstał pierwszy obóz koncentracyjny w III Rzeszy. Trzymano tam ludzi bez żadnych ograniczeń prawnych na mocy tzw aresztu ochronnego (niem. Schutzhaft). Już wkrótce obóz koncentracyjny w Oranienburgu stanie się podtawowym narzędziem do walki z opozycją polityczną w Berlinie.

Tego samego dnia Heinrich Himmler wydał rozkaz o powołaniu obozu koncentracyjnego w Dachau. Ten obóz pd początku był pod kontrolą SS.

26 czerwca 1933 Hitler wyznaczył SS-Oberführera Theodora Eicke na komendanta obozu w Dachau. Jego zadaniem było ujednolicenie i konsolidacja systemu obozów koncentracyjnych, które zakładane były spontanicznie przez szereg organizacji. W ciągu dwóch lat stopniowo doprowadził do likwidacji licznych i małych obozów i stworzenia standardów obozowych. Struktura organizacyjna i metody, które wprowadził spowodowały, że Dachau stał się wzorcem dla wszystkich obozów koncentracyjnych. Po 1934 Eicke został wyznaczony na dowódcę SS-Totenkopfverbände (SS-TV), oddziałów pilnujących obozów koncentracyjnych. Sformowwane były w bataliony, jeden batalion przypadał na jeden obóz, w wyjątkowych wypadkach były to dwa bataliony. Od 1934 wszystkie obozy koncentracyjne, niezależnie od tego jaka organizacja je zalożyła i prowadziła zostały podporządkowane SS. Komendantura obozowa prodzielona jest na 5 wydziałów: komendant i zastępca, spraw politycznych, aresztu ochronnego, administracyjny i medyczny. Do 1935 Himmler zapewnił akceptację i środki na stworzenie kolejnych dużych obozów koncentracyjnych wzorowanych na Dachau, było to 6 obozów na 21400 więźniów. System ten rozrósł się podczas wojny. Do końca wojny powstało kilkaset kolejnych i osadzonych tam było 715 tys ludzi. W miarę pogarszania się sytuacji na froncie represje wzrastały, rosła też potrzeba niewolniczej siły roboczej.

Pierwszym szefem Gestapo był Rudolf Diels, ale po tym jak się okazało, że nie jest on dość stanowczy wobec SA, 20 kwietnia 1934 zastąpił go Himmler, który 2 dni później na to stanowisko mianował swojego protegowanego i zastępcę Reinhard Heydricha. Włączenie Gestapo pod kierownictwem Heydricha, który był już szefenm SD, do SS spowodowało, że znalazło się pod tą samą komendą - powstaje w ten sposób tzw Sipo (niem. Sicherheitspolizei, policja bezpieczeńśtwa; Policja Bezpieczeństwa).

Sprawność organów siłowych kontrolowanych przez SS udowodniła Noc Długich Noży na przełomie czerwva i lipca 1934, kiedy to jednocześnie w kilku miejscach dokonano aresztowań i egzekucji szefostwa SA. 20 lipca Hitler ostatecznie oddzielił SS od SA, które odtąd tylko traciło na znaczeniu. Po zdobyciu władzy SA nie było już potrzebne a ambicje jego przywódców były przeszkodą w porozumieniu się NSDAP z Reichswehrą. Od tej pory to SS staje się najważniejszą organizacją i elitą partii.

17 czerwca 1936 pod wspólnym dowództwem SS znalazły się wszystkie służby policyjne Niemiec: Sipo, Gestapo, Kripo (Kriminalpolizei) i Orpo (Ordnungspolizei, umundurowana służba porządkowa). Dopiero teraz przywództwo SS czyli Himmler i Heydrich dysponuje pełną kontrolą nad wszystkimi siłami policyjnymi ktaju. Formalnie jako szef policji Himmler podlegał pod MSW Wilhelma Fricka, ale ponieważ całe SS odpowiadało tylko przed Hitlerem włączenie sił policyjnych do SS wyjęło je z kompetencji Fricka. SS stało ponad prawem, nawet hitlerowskim i dysponowało całą policją. Konstrukcja państwa policyjnego została domknięta.

Kolejna zmiana zaszła we wrześniu 1939, powołany zostaje jeden z najwazniejszych urzędów SS Główny Urząd Bezpieczeńśtwa Rzeszy (RSHA), któremu podporządkowane są za wyjątkiem Orpo wszystkie siły policyjne: SD, Gestapo i Kripo. Na czele staje oczywiście Heydrich. Ponadto od 1939 przywódca SS automatycznie jest przełożonym policji na swoim terenie. W razie potrzeby mogli przejąć bezpośrednio kontrolę nad każdą jednostką policyjną.

Podczas Nocy Kryształowej w nocy z 9 na 10 listopada 1938 SS i podległe jej służby policyjne potajemnie koordynowały rozruchami i pilnowały by zniszczeniu uległy synagogi i własność gmin żydowskich, ale nie nieruchmości, biznesy i własność prywatna samych Żydów, którzy już wkrótce mieli zapłacić za zniszczenia. Na rozkaz Hitlera 30 tys ludzi uwięziono w obozach koncentracyjnych. Od tego dnia Żydzi stają się pierwszym celem hitlerowskiego terroru.

## Ochrona Hitlera

Natychmiast po objęciu stanowiska kanclerza przez Hitlera dotychczasowa wojskowa straż Kancelarii została zamieniona przez oddział SS (1 SS-Standarte). Oddziałem znanym dotąd jako SS-Stabswache Berlin dowodził Sepp Dietrich, od teraz był to SS-Sonderkommando Berlin, w listopadzie 1933 zmienił nazwę na Leibstandarte Adolf Hitler, a w kwietniu 1934 Himmler zmienił jeszcze raz tę nazwę na Leibstandarte SS Adolf Hitler (LSSAH). Zadaniem oddziału było zapewnienie zewnętrzego kręgu bezpieczeńśtwa Hitlera i gości Kancelarii Rzeszy. Strzegł biur Kancelarii i prywatnych pomieszczeń Hitlera. W Berghofie patrolowali okolice Obersalzbergu.

Od 1941 Leibstandarte został rozdzielony na cztery niezależne jednostki:

- dywizja Waffen SS
- Straż Kancelarii Berlińskiej
- pułk bezpieczenstwa SS przydzielony do Obersalzbergu
- oddział ochrony w Monachium, który pilnował mieszzkania Hitlera i partyjnej siedziby w Brunatnym Domu

Choć jednostka byla oficjalnie pod dowództwem Himmlera, rzeczywista wladzę sprawował Dietrich.

Dwa inne oddziały zapewniały wewnętrzny krąg ochrony.

- SS-Begleitkommando des Führers (oddział towarzyszący Führera) powstal w lutym 1932 i służył jako osobista ochrona podczas podróży. Składał się z 8 ludzi, którzy zmieniając się strzegli Hitlera całą dobę. Później oddział został rozwinięty i był znany jako Führerbegleitkommando (FBK).
- Führer Schutzkommando (Oddzial ochrony Führera FSK) oddział ochrony stworzony przez Himmlera w marcu 1933, początkowo tylko z zadaniem ochrony Hitlera podczas pobytu w Bawarii. Na początku 1934 zastąpiło SS-Begleitkommando na terenie całych Niemiec. W sierpniu 1935 FSK zmieniło nazwę na Reichssicherheitsdienst (Służba Bezpieczeństwa Rzeszy; RSD). Johann Rattenhuber szef RSD odbierał rozkazy bezpośrednio od Hitlera, dowódca FBK był jego zastępcą, obie służby współdziałały, ale działały osobno.

## Operacja Anthropoid

Heydrich miał tytuł Chef der Sicherheitspolizei und SD (Szef Policji Bezpieczeństwa i SD).

27 września 1939 stanął na czele nowopowołanego RSHA, była to służba bezpieczeństwa SS, konsolidująca wszystkie siły policyjne: SD, Kripo, Gestapo. Miał też własne biura finansów, administracji i zaopatrzenia. Heinrich Müller dowodzący dotąd pionem operacyjnym Gestapo został wtedy wyznaczony na jego dowódcę. Arthur Nebe był dowódcą Kripo, obie gałęzie SD były dowodzone przez oficerów SS m in Otto Ohlendorfa i Waltera Schellenberga. SD było uważane za elitarną gałąź SS, oficerowie SD byli lepiej wykształceni i bardziej ambitni i bezwględni niż reszta Allgemeine SS, cechowała ich także bezwględna i bezwarunkowa wierność ideologii NS.

27 maja 1942 wyszkoleni w UK czescy i słowaccy cichociemni dokonali zamachu na Heydricha. Zmarł w szpitalu. Po jego śmierci Himmler przejął bezpośrednie dowodzenie RSHA, dopiero 30 stycznia 1943 mianował na to stanowisko Ernsta Kaltenbrunnera.

Na cześć Reinharda Heydricha akcję wymordowania Żydów na terene Generalnej Gubernii nazwano Operacją Reinhardt.

W zemście za zamach SS-Obergruppenführer Karl Hermann Frank sekretarz stanu protekora Rzeszy za zgodą Hitlera zorganizował masakrę w Lidicach. 10 czerwca oddziały SS i niemieckiej policji zamordowały 340 cywilów.

## Hierarchia i mundury

Dla odrózmnienia od innych organizacji SS ustanowiłą własną hierachię, mundury i odznaki. Przed 1929 nosili takie same brunatne mundury jak SA, z dodatkiem czarnego krawata i czarnej czapki z trupią czaszką. W 1932 wprowadzono czarne mundury i znak SS w formie runów (Guido von List 1906: Sig zwycięstwo). W 1935 wojskowe formacje SS używały feldgrau, ale wprowadzili bluzy i pokrowce na hełmy z różnymi kamuflażami po obu stronach. Wiele z tych mundurów powstało w zakładach pracy przymusowej i obozach koncentracyjnych.

## Jednostki SS

### SS-Sonderkommandos

Od 1938 wprowadzono procedurę tworzenia niewielkich pododdziałów znanych jako SS-Sonderkommandos. Były to improwizowane jednostki, tworzone z dostępnych akurat sił przeznaczone do wykonania zadań specjalnych. Najczęściej były to masowe morderstwa. Byłą to powszechnna praktyka. SS Sturmbannführer Wilhelm Höttl zeznał, że nawet dowództwo SS nie wiedziało jak wiele tych oddziałów było formowanych ad hoc i potem rozwiązywanych, szczególnie na Ostftront.

#### Sonderkommando Lange

W Akcji T4 szczególną rolę odegrało SS-Sonderkommando pod dowództwem SS-Sturmbannführera Herberta Lange: zamordowało 1201 pacjentów szpitala Dziekanka, 1100 pacjentów z Owińska, 2750 pacjebntów z Kościan, i 1558 pacjentów z Działdowa, setkki Polaków w Forcie VII w Poznaniu, gdzie skonstruowano komorę gazową stacjonarną i na ciężarówce (niem. Gaswagen). W latach 1941-42 SS-Sonderkommando Lange zorganizowało i zarzsttworzyło i zarządzało pierwszym hitlerowskim obozem zagłady w Chełmnie. Zamordowano tam 152 tys Żydów używając ciezarówek z komorami gazowymi.

#### Sonderkommando 1005

W 1942 stało się jasne, że świat wie o zbrodniach hitlerowskich. Rozpoczęto operację usuwania śladów Aktion 1005. Sonderkommando 1005 dowodzone przez SS-Standartenführera Paula Blobela. Jej zadanniem była likwidacja masowych grobów na frocie wschodnim, ekshumacja i spalenie zwłok. miało to na celu ukrycie ludobójstwa, ale ze względu na jego rozmiar, brak oznaczeń wielu masowych mogił wiele z nich pozostało i zadania nie udało się wykonać w całości.

Działania zostały nasilone od klęski pod Stalingradem, mogło się to tego równiez przyczynić odkrycie mogił katyńskich, wykorzystane propagandowo przez hitlerowców, ale wyraźnie wskazujące na wagę ukrycia śladów zbrodni. Trudno wskazać dokładnie kiedy Niemcy dowiedzieli się o mogiłach w Katyniu, ale najbardziej udokumentowana i najpóżniejsza pewna (ante quem) to luty 1943 czyli dokładnie moment kapitulacji 6. Armii oblężonej pod Stalingradem.

Jak wspominał Rudolf Hoss:

> Jeszcze w lecie 1942 r. chowano zwłoki w masowych grobach. Dopiero pod koniec lata zaczęliśmy palić zwłoki - najpierw na stosach drewna, na których mieściło się ok. 2 tys. zwłok, a następnie w dołach razem ze zwłokami wcześniej pochowanymi. Zwłoki oblewano początkowo odpadami z ropy naftowej, później metanolem (…). W końcu listopada 1942 r. opróżniono wszystkie masowe groby. Liczby pochowanych we wspólnych grobach wyniosła 107.000”.

Historyk Szymon Datner pisze:

> Więźniowie podzieleni byli na trzy grupy, jedni odkopywali rydlami groby, drudzy wyciągali zwłoki żelaznymi prętami, układali na nosze i odnosili do stosu, trzeci ścinali drzewa, budowali stosy z powalonych drzew, układali na nich zwłoki i podpalali.

Usuwanie śladów w Treblince:

> W roku 1943 zaczęto wyciągać trupy z dołów i spalać je na specjalnym ruszcie, ułożonym na placu. Koparka znowu pracowała i wyciągała po kilka trupów na raz (…). Fetor rozchodzi się po całym terenie. Ogień palił się bezustannie przez całą dobę. Początkowo podlewano benzyną lub ropą, a później okazało się, że trupy same się dobrze palą (…). Tłuszcz topił się i ściekał pod ruszt, palił się doskonale. Z dołów koparka wyciągała i wyrzucała na ziemię, więźniowie nosili na drabinkach i kładli na ogień.

#### Eichmann Sonderkommando

Oddział dowodzony przez Adolfa Eichmanna, który przybył do Budapesztu 19 marca 1944, w dniu zajęcia Węgier przez armię niemiecką. Jego zadaniem była deportacja Żydów węgierkisch bezpośrednio do Auschwitz - Birkenau. Slużyli tam też Węgrzy: antysemicko nastawiona żandarmeria i proniemiecka adminsitracja z węgierskiego MSW. Łapanki zaczęły się 16 kwietnia i do 14 maja każdego dnia do Auschwitz odjeżdżały 4 składy po 3 tys Żydów, dla przyspieszenia procesu mordowania zbudowano nową rampę, od której do komór gazowych było tylko kilkasem metrów. 10-25% każdego transportu wybierano do wyniszczającej pracy, reszta była zabijana w komorach gazowycj. Pod naciskiem miedzynarodowym węgierski rząd wstrzymał deportacje 6 lipca, do tego czasu zginęło 437 tys z 725 tys węgierkich Żydów.

### Einsatzgruppen

Pierwsze Einsatzkommando zostało powołane ad hoc pprzez Heydricha po Anschlusie Austri w marcu 1938. Dwa oddziały Einsatzgruppen stacjonowały w Sudetenlandzie w październiku 1938. Kiedy okazało się, że interwencja wojskowa nie będzie potrzebna, bo zawarto porozumienie w Monachium, oddziałom Einsatzgruppen przydzielono zadania konfiskaty dokumentów rządowych i policyjnych. Zajęli budynki administracji, przesłuchiwali pracowników cywilnych i aresztowali 10 tys ludzi, głównie czeskich komunistów i Niemców. Einsatzgruppen podążało za Wehrmachtem i zabijało ludzi uznanych za potencjalnych partyzantów. Podobnie było w 1939 podczas zajęcia Czecho-Słowacji.

Hitler uważał że planowanej likwidacji Żydów nie można powierzyć regularnej armii. W 1941 Einsatzgruppen zostały wysłane do Sowietów za Operacją Barbarossa żeby rozpocząć zakrojoną na szeroką skalę likwidację Żydów, Cyganów i komunistów. Historyk Raul Hilberg ocenia, że w latach 1941-45 Einsatzgruppen i podobne oddziały zabiły ponad 2 mln ludzi z czego 1.3 mln to Żydzi. Największa masowa egzekucja miała miejsce w Babim Jarze k Kijowa gdzie 33771 Żydów zostało zabitych 29-30 września 1941. W Rumbula w listopadzie i grudniu 1941 zabito 25 tys Żydów z ryskiego getta, w Charkowie w 1942 10 tys. Żydów.

Ostatnie Einsatzgruppen zostały rozwiązane latem 1944 choć niektóre istniały formalnie do 1945. Z powodu wycofywania się frontu i niezdolności kontynuowania eksterminacj. Cżłonkowie Einsatzgruppen zostali przydzieleni do Waffen SS albo do obozów koncentracyjnych. 24 dowdódców Einsatzgruppen było sądzonych w Norymberdze za zbrodnie wojenne.

> "W krajach bałtyckich szczególnym okrucieństwem wsławiła się krwawa Einzatzgruppe A. Do pierwszej masakry doszło 24 czerwca, ledwie dwa dni po rozpoczęciu "Barbarossy", w małym litewskim miasteczku Gargżdaj, leżącym tuż nad granicą. Funkcjonariusze tajnej policji i oddział policyjny z Kłajpedy rozstrzelali tego popołudnia 201 Żydów. Do 18 lipca oddział egzekucyjny miał już na koncie 3300 ofiar; w sierpniu liczba zamordowanych oscylowała między 10 a 12 tysięcy, głównie mężczyzn pochodzenia żydowskiego oraz komunistów.
>
> Na początku tej zbrodniczej działalności oddziałom egzekucyjnym towarzyszyli litewscy nacjonaliści, których szybko udało się nakłonić do okrutnych pogromów Żydów. W Kownie Żydzi byli zatłukiwani pałkami na śmierć jeden po drugim przez miejscowego nadgorliwca na oczach tłumu gapiów - w tym kobiet trzymających na rękach dzieci, żeby także widziały - klaskających i krzyczących z radości. Jeden z naocznych świadków wspomniał, że w ten sposób w trzy kwadranse zabito około 45-50 Żydów. Kiedy rzeźnik skończył masakrę, wspiął się na stos ciał i stojąc na szczycie odegrał na akordeonie litewski hymn państwowy. Obok stali, biernie się przyglądając, niemieccy żołnierze, niektórzy robili zdjęcia. Dowódca Wehrmachtu na ten obszar, generał broni Ernst Busch, po zapoznaniu się z raportami z mordów uznał, że są to wewnętrzne sprawy litewskie, więc on nie ma się prawa wtrącać. Uważano,że ta sprawa podlega wyłącznie policji bezpieczeństwa." - Ian Kershaw "Hitler 1941-45 Nemezis" Rebis 2003, s 67-68

### Hauptamt SS-Gericht

Sąd SS - własny system sądowniczy zajmujący się śledztwami, procesami i wymierzaniem kar dla SS. Było to ponad 600 prawników w dwóch głównych biurach w Berlinie i Monachium. Procesy były prowadzone w 38 regionalnych sądach SS w całych Niemczech. Miał wyłaczność na sądzenie SS, za wyjątkiem tych SS-manów, którzy służyli w Wehrmachcie, w tym wypdku odpowiadali przed zwykłym sądem wojskowym. Stawiało to SS poza zasięgiem sądownictwa cywilnego. Himmler osobiście interweniował w wielu wypadkach. Historyk Karl Dietrich Bracher opisuje ten syystem sądowy jako kluczowy czynnik w tworzeniu nazistowskiego państwa policyjnego, ponieważ likwidując zwykłe procedury prawne, sprawiał, że obywatele byli bezbronni.

### SS Korpus Medyczny

Początkowo Sanitätsstaffel (oddziały sanitarne). Po 1931 SS Amt V jako główny urząd oddziałów medycznych. W 1939 powstaje akademia medyczna SS żeby kształcić lekarzy SS.

Często nie zajmowali się medycyną, zadaniem było ludobójstwo. W Auschwitz 3/4 ludzi z transportów było zabijane na miejscu, niemal wszystkie dzieci, kobiety z dziećmi i wszystkie starsze osoby, zabijany był każdy kto wg pobieżnej oceny dokonywanej przez lekarzy SS nie madawał się do ciężkiej pracy. Jako Desinfektoren (dezynfektorzy) lekarze SS również przeprowadzali selekcję wśród więźniów sprawdzając przydaność do pracy. Nadzorowali egzekucje nie nadających się do pracy.

W Auschwitz dostarczanie gazu do komór gazowych było zawsze dokonywane przez SS na rozkaz nadzorującego lekarza SS.

Wielu z nich przeprowadzało również eksperymenty na więźniach. Najbardziej znany był Jospeh Mengele służący w Auschwitz pod dowództwem Eduarda Wirthsa. Mengele brał udział w selekcjach, nawet jeśli nie był do nich przydzielony, w nadziei znalezienia obiektów dla swoich eksperyemntów. Szczególnie interesowały go bliźnięta. W przeciwieństwie do innych lekarzy, którzy selekcję uważali za przykry i niewdzięczny obowiązek, Mengele często się uśmiechał i gwizdał melodyjki, Po wojnie wielu lekarzy bylo osądzonych za udział w eksperymentach medycznych i pracę przy komorach gazowych.

### Ahnenerbe

Ahnenerbe (Towarzystwo Badawcze nad Pradziejami Spuścizny Duchowej, Niemieckie Dziedzictwo Przodków) założone w 1935 przez Himmlera. Od 1939 część SS. Agencja parasolowa dla ponad 50 niemieckich organizacji zajmujących się badaniami charakterystyki rasowej Niemców, starożytnej tradycji germańskiej i języka. Agencja sponsorowała badania archeologiczne w Niemczech oraz wyprawy archeologiczne do Skandynawii, na Bliski Wschód. Także wyprawę do Tybetu i wszędzie gdzie mogli się pojawić Germanie. Szukano dowodów na aryjskie korzenie narodu niemieckiego, jego wpłwy i wyższość. Planowane przedsięwzięcia zostały zawieszone w wyniku wojny,

### SS-Frauenkorps

Pomocniczy oddział SS-Helferinnenkorps (Kobiecy Korpus Pomocniczy), składający sie z żeńskich ochotniczek. Przydzielano je do administracji i jako personel pomocniczy służyły w dowództwie, także jako strażniczki w obozach dla kobiet. Kobiece oddziały w obozach koncentracyjnych i zagłady to cywilni pracownicy SS. Brały udział w zbrodniach przeciwko Żydom, Polakom i innym prześladownym grupom.

w 1942 Himmler powołał Reichsschule für SS Helferinnen (Szkołę Rzeszy dla Pomocniczek SS) w Oberehnheim, żeby trenować kobiety w służbach łączności. Miało to na celu zwolnienie mężczyzn do zadań bojowych. Kobiety, które ukończyły tę szkołę należały do Waffen SS. Szkołą zostałą zamknięta 22 listopada 1944 z powodu bliskości frontu.

Himmler docelowo zamierzał zamienić wszystkich cywilnych pracowników kobietami z SS-Helferinnen, były szkolone zgodnie z ideologią nazistowską.

### SS-Mannschaften

Pomocnicze-SS - nie byli to SS-mani, ale zaciągnięci z innych służb wojskowych, NSDAP, SA, Volksturm do służby w obozach koncentracyjnych i zagłady.

## Holokaust

SS było narzędziem terroru i zbrodni, najdobitniejszym przykładem tego jest Holokaust i zbrodnie popełniane na jeńcach i ludności cywilnej na frocie wschodnim. Mając uzupełnienia Kripo, Orpo i Waffen SS Einsatzgruppen osiagneły liczebbność 3 tys ludzi.

Einsatzgruppen odpowiednio A B C zostały przydzielone do Grup Armii Północ Środek i Południe; Einsatzgruppen D przydzielono do 11 Armii.

Einsatzgruppen do zadan specjalnych rozpoczął działalność na terenach wschodniej Polski od lipca 1941. Mieli prawo zabijać wszystkich. Od Operacji Barbarossa w latach 1941-42 oddzialy Einsatzgruppen z Waffen SS i Orpo, przy współudziale Wehrmachtu dokonałoy masowych mordów na Żydach we wschodniej Polsce, na Ukrainie, Białorusi i w Rosji. Przed inwazją w sowietach było 5 mln Żydów, z czego trzy mln żyły na terenach później okupowanych przez Niemcy. Z tych trzech milionów ludzi ponad dwa miliony zostało zamordowane.

Było to dokonywane w ramach rutynowej procedury dowódca Einsatzgruppen kontaktował się z dowódcą jednostki Wehrmachtu informując go o akcji. Miało to na celu koordynację operacji. Wkrótce uznano, że egzekucje przez rozstrzelanie są nieefektywne przy tej skali. W sierpniu 1941 Himmler obserwował rozstrzelanie 100 Żydów W Mińsku. Obawiał się o skutki dla swoich żołnierzy SS. Zdecydował się na cieżarówki gazowe. Ale te nie były lubiane przez obsługę, bo wyciąganie i grzebanie ciał było traumatyczne. Używano do tego więźniów lub Hivisów.

Z powodu problemow armi z sowiekcimi partyzantami Hitler zdecydował sie z lipcu 1942 przekazac antypartyzanckie operacje policji. To oznaczało przekazanie poblemu w zakres kompetencji Himmlera. Ponieważ, rok wcześniej, 8 lipca 1941 Hitler rozkazał, żeby wszyscy Żydzi byli traktowani jak partyzanci pojęcie "operacji antypartyzanckich" było zakamuflowanym wezwaniem do zabijania zarówno wszystkich Żydów i rozpoczęcia w ten sposób "ostatecznego rozwiązania kwestii żydowskiej" (niem. Endlösung der Judenfrage) na równi z rzeczywistą walką z oddziałami partyzanckimi. Od razu, jeszcze w lipcu 1942, Himmler rozkazałm żeby uzywać słowa "bandyta" zamiast partyzant.

Himmler wyznaczył SD do opracowania taktyki antypartyzanckiej i rozpoczął operację propagandową. W czerwcu 1943 wydał rozkaz Bandenbekämpfung (walka z bandytami) równocześnie zapowiadając powołanie Bandenkampfverbände (formacji do walki z bandytami), z SS-Obergruppenführerem Erichem von dem Bach-Zelewskim na czele. Angażując siły początkowo głównie z SS i policji oraz Waffen SS Bandenkampfverbände miało cztery komponenty operacyjne: propaganda, zcentralizowana kontrola i koordynacja w operacjach bezpieczeństwa, szkolenie wojskowe i operacje bojowe. Po zajęciu terenu przez Wehrmacht Bkv najpierw zabezpieczały komunikację: drogi, tory, drogi wodne. Potem fabryki i budynki administracji. Nadzorowali żniwa, które miały dla gospodarki wojennej znaczenie strategiczne. Wszyscy schwytani Żydzi byli zabijani. Również zabijano wszystkich komunistów i ludzio o azjatyckim wyglądzie.

## Obozy zagłady

Po rozpoczęciu wojny Himmler zintensyfikował operacje SS. Reżim stał się bardziej opresyjny, system obozów koncentracyjnych rozrastał się, a zakres działań i ambicje SS, polityczne i ekonomiczne, rosły.

Latem 1941 SS zaczęło budować stacjonarne urządzenia do zabijania ludzi gazem, miało to na celu zastąpić Einsatzgruppen. Zabiijano ludzi tlenkiem węgla lub spalinami z silnikow samochodowych. Podczas Operacji Reinhard prowadzonej przez SS-TV, wyznaczone oddziały po złożeniu przysięgi zachowania tajemnicy zbudopwały trzy obozy zagłady:

- Bełzec działał od marca 1942
- Sobibór od maja 1942
- Treblinka od lipca 1942

Do pracy w komorach gazowych i krematoriach zmuszano więźniów z Sonderkommando, później też regularnie zabijanych. Na rozkaz Himmlera na początku 1942 zbudowano drugi obóz Auschwitz - Birkenau, który też miał się stać obozem zagłady.

Z powodow administracyjnych wszyscy strażnicy obozowi stali się członkami Waffen SS. W 1942 obozy koncentracyjne zostaly podporządkowane SS-Wirtschafts-Verwaltungshauptamt (WVHA) pod kierownictwem Oswalda Pohla. Richard Glücks stał na czele Inspektoratu Obozów Koncentracyjnych (IKL) który w 1942 wszedł w skład Urzędu D WVA. Wykorzystanie więźniów było związane z sytuacją na froncie, niewolnicza siła robocza była niezbędna dla gospodarki. Szczególnie ważni byli robotnicy wykwalifikowani, co oznaczało że oferowano im szansę przeżycia. 30 października 1942 Himmler rozkazał skierowanie zdolnych do pracy ludzi z terenów sowieckich do pracy przymusowej.

Do 1944 SS-TV podzielono na trzy części: załogi obozów koncentracyjnych w Niemczech (z Austrią), na terenach okupowanych, oraz załogi obozów zagłady. Do tego czasu rutyną służbową stała się praktyka rotacji personelu SS pomiędzy obozami i delegowania do obozów członków Waffen SS na czas rekonwalescencji. Oznaczało to, że całe SS wiedziało co się dzieje w obozach. W ten sposób cała organizacja stała się odpowiedzialna za zbrodnię przeciwko ludzkości.

## Przedsiębiorstwo Holokaust

W 1934 Himmler założył pierwsze przedsiębiorstwo SS: Nordland-Verlag, wydawnictwo publikujące propagandę i materiały szkoleniowe SS. Później kupili Allach Porcelain i zaczęli produkować memorabilia. Z powodu braku rąk do pracy i chęci zysków zaczęli używać obozów koncentracyjnych jako miejsc pracy niewolniczej.

Większość przedsiębiorstw SS przynosiła straty, dopiero umieszczenie ich w kompetencji Verwaltung und Wirtschaftshauptamt Hauptamt VuWHA) zmieniało ten stan rzeczy, ale nawet wtedy były źle prowadzone. SS nie była miejscem dla przedsiębiorców.

W lipcu 1840 Pohl ustanowił Deutsche Wirtschaftsbetriebe GmbH (Niemieckie RPzedsiębiorstwo zoo, DWB) organizację parasolową, która administrowała wszystkimi przedsięwzięciami SS. W sumie było ich prawie 200.

W maju 1941 VuWHA założyła Deutsche Ausrüstungswerke GmbH (Niemiekie Fabryki wyposażenia; DAW), których celem była integracja rosnącego w siłę biznesu SS z powiększjącym się gwałtownie systemem obozowym. W tym samym roku powstały cztery kolejne obozy koncentracyjne: Auschwitz, Gross-Rosen, Natzweiler-Struthof i Neuengamme. Każdy miał przynajmniej jedną fabrykę lub kamieniołom, gdzie więźniowie byli zmuszani do pracy. Himmler zapewmił robotników IG Farben, np. w stategicznym zakładzie Auschwitz III Monowitz. Warunki celowo były mordercze, było to zgodne z doktryną wyniszczenia przez pracę (niem. Vernichtung durch Arbeit) .

W 1942 Himmler skonsolidował wszyystkie biura za które odpowiedzialny był Pohl tworzac Wirtschafts- und Verwaltungshauptamt; WVHA. Cały system obozów koncentracyjnych został umieszczony pod jego nadzorem.

SS posiadało Sudetenquell GbmH, producenta wody mineralnej w Sudetenlandzie. Do 1944 SS kupiło 75% producentów wody mineralnej i zamierzało osiągnąć monopol na rynku niemieckim.

Wiele obozów koncentracyjnych produkowało materiały budowlane takie jak kamień, cegły i cement dla bedącego własnością SS Deutsche Erd- und Steinwerke (Niemieckie Zakłady Ziemi i Kamienia; DEST). Na okupowanych wschodnich terytoriach SS zdobyło monopol na produkcję cegły przejmując 300 ocalałych ceglarni. DWB założyło również Ost-Deutsche Baustoffwerke GmbH (Wschdnioniemieckie Zakłady Zaopatrzenia w Materiały Budowlane; ODBS) i Deutsche Edelmöbel GmbH (Niemieckie Szlachetne Meble). Działały w fabrykach skonfiskowanych przez SS Polakom i Zydom.

SS possiadało eksperymentalne farmy, piekarnie, zakłady pakowania mięsa, zakłady skórzane, fabryki ubrań i fabryki broni palnej.

Pod kierownictwem WVHA srzedawało pracę niewolniczą za cene trzech do sześciu RM za dzień pracy.

SS konfiskowało i sprzedawało własność więźniów obozów. Także pozostawiony kapitał i nieruchomości. Czerpało zyski z ciał pomordowanych sprzedając włosy i zbierając złoto z zębów. Odilo Globocnik przedstawił raport wyliczający całkowitą wartość mienia zabranego ofiarom Operacji Reinhard (nie wliczając Auschwitz) na prawie 180 mln RM; m in 2909 kg złota wartego 843 tys RM, 18 ton srebra, 1514 kg platyny, 250 tys US dolarów, 130 sztuk biżuterii z diamentami, 2511 karatow brylantów, 13458 karatów diamentóow i 114 kg pereł.

Zgodnie z nazistowskim prawem całe mienie żydowskie należało do państwa, ale zarówno komendanci obozów jak i strażnicy powszechnie kradli, głównie diamenty i dolary, często też jedzenie i alkohol przeznaczony do sprzedazży na czarnym rynku.
