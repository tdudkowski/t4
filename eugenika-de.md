# Niemiecka eugenika

- [Niemiecka eugenika](#niemiecka-eugenika)
  - [Niemieckie Towarzystwo Higieny Rasowej](#niemieckie-towarzystwo-higieny-rasowej)
  - [Ludobójstwo w Afryce](#ludobójstwo-w-afryce)
  - [Republika Weimarska](#republika-weimarska)
  - [III Rzesza](#iii-rzesza)
  - [Antysemityzm NSDAP](#antysemityzm-nsdap)

## Niemieckie Towarzystwo Higieny Rasowej

Pod względem formalnym i organizacyjnym historia niemieckiej eugeniki jest prosta (jedna organizacja i jeden instytut), ale faktograficznie to labirynt i to bardzo mroczny. Jednym z jej twórców jest lekarz i biolog Alfred Ploetz, który już w 1895 w książce "Grundlinien einer Rassenhygiene" wprowadził pojęcie "higieny rasowej" (niem. Rassenhygiene). Publikacja tej książki zbiegła się z ogłoszeniem przez twórcę niemieckiej archeologii Gustava Kossinę metody etnicznej. Miałą ona dowodzić cywilizacyjnej wyższości plemion germańskich oraz ich ogromnego zasięgu osadniczego. Wprawdzie nie dożył czasów hitlerowskich, umarł w 1931, ale wspierał czynnie nacjonalizm a hitlerowska archeologia i antropologia były pod jego silnym wpływem. Warto tu na samym początku zaznaczyć, że eugenika niemiecka od samego początku była silnie nacjonalistyczna i rasistowska. W czasach hitlerowskich w całości wsparła reżim. Ploetz jest świetnym tego przykładem.

Tzw eutanazja na przełomie wieków, spopularyzowana m.in. przez psychologa Adolfa Josta. Potem Binding i Hoche do dyskusji naukowej.

W 1904 założył pismo "Archiv für Rassen-und Gesellschaftsbiologie". Rok później z jego inicjatywy powstaje De Berliner Gesellschaft fur Rassenhygiene (w 1907 zmienia nazwę na Międzynarodowe) pierwsza w świecie organizacja eugeniczna. Było powiązane z powstałym dwa lata później towarzystwem brytyjskim i otrzymywało poważne wsparcie ze strony państwa. Chociaż liczebnie niewielkie, na początku liczyło 31 członków, miało poważny wpływ na elity cesarstwa. Problemem, który wówczas podnoszono były fatalne skutki opieki socjalnej dla demografii narodu niemieckiego. Według eugeników najlepiej by było gdyby nędzarze, chorzy i niezdolni do samodzielnej egzystencji po prostu wymarli. Postulowano egzaminy na prawo do spłodzenia dzieci i eliminację dzieci "wadliwych".

Najważniejszym teoretykiem niemieckiej eugeniki i członkiem honorowym Towarzystwa był wybitny i szanowany na całym świecie biolog Ernst Haeckel. W 1904 napisał książkę "Die Lebenswunder" (Cud życia), w której zawarł myśl, że uzasadniona byłaby przeprowadzona przez komisje naukowe eliminacja 200 tys. chorych umysłowo i na choroby dziedziczne (zasadniczo rzecz biorąc jest to idea Akcji T4). Rok później wydano ją po angielsku jako "The Wonders of Life" - po tezie o sensowności pozbycia się tych ludzi pisze:

> Naturally this act of kindness should not be left to discretion of an individual phisician, but be determined by a comission of competent and conscientious medical men. [...] should only be accomplished by a dose of some painless and rapid poison".

Choć zmarł w 1919 miał wpływ na nazizm, promował tzw. "rasizm naukowy".

Hermann Löns w 1910 opublikował powieść "Wehrwolf" o krwi i ziemi. Po raz pierwszy pojawiły się tam Wilcze Kły (niem. Wolfsangel) jako symbol ochrony germańskiej ziemi przed obcymi. Był to symbol używany później przez SS.

Jeden z najwybitniejszych psychiatrów niemieckich Emil Kraepelin, autor podręcznika psychiatrii mającego 9 wydań i twórca klasyfikacji chorób psychicznych na początku XX wieku stał się zwolennikiem idei higieny rasowej i propagatorem eugeniki, uważał że państwo opiekuńcze i opieka socjalna mają fatalne skutki dla cech genetycznych populacji. Łączył to z lamarkizmem (koncepcją dziedziczenia cech nabytych) z czego wynikała "teorii degeneracji", uważał że brak selekcji naturalnej i swobodny dobór partnerów, bez żadnej weryfikacji (Zusammenpferchung) nieuchronnie prowadzi do zniszczenia germańskiego Volku, rozumianego równocześnie jako naród i rasa.

Eugen Bleuler, szwajcarski psychiatra, który pierwszy opisał schizofrenię i wprowadził te nazwę był zwolennikiem sterylizacji schizofreników, a nawet ludzi wykazujących podatność na schizofrenię. w Lehrbuch der Psychiatrie (Berlin 1916):

> "The more severely burdened should not propagate themselves... If we do nothing but make mental and physical cripples capable of propagating themselves, and the healthy stocks have to limit the number of their children because so much has to be done for the maintenance of others, if natural selection is generally suppressed, then unless we will get new measures our race must rapidly deteriorate."

## Ludobójstwo w Afryce

Praktyczna historia niemieckiej eugeniki zaczyna się od ludobójstwa. Jedną z kolonii była Niemiecka Afryka Południowo-Zachodnia (niem. Deutsch-Südwestafrika, DSWA), obecnie Namibia. Teren ten został w 1884 kupiony od wodza plemiennego przez niemieckiego kupca, Adolfa Lüderitza za 600 funtów w złocie i 260 karabinów. Lüderitz jeszcze w tym samym roku podarował tę ziemię państwu niemieckiemu. Dwa lata później utonął w pobliskiej rzece.

W 1887 powstaje Niemieckie Towarzystwo Kolonialne (niem. Deutsche Kolonialgesellschaft, DKG). W 1888 Cesarstwo przeżywa kryzys, umarł pierwszy cesarz Wilhelm I, na tron wstępuje ciężko chory Fryderyk III, który umiera jeszcze w tym samym roku - dlatego mówi się o "roku trzech cesarzy". Po śmierci Fryderyka III na tron wstępuje Wilhelm II. Wnuk Wilhelma I i syn Fryderyka III jest człowiekiem, na którego liczą niemieccy nacjonaliści: młody, ambitny i nie ukrywający tego, że pragnie rzeczywistej władzy. Wkrótce dochodzi do nieuniknionego konfliktu z Żelaznym Kanclerzem i Bismarck rezygnuje. Cesarz Wilhelm II zarzucił rozsądne zasady polityki zagranicznej wytyczone przez Bismarcka za panowania Wilhelma I. Jedną z tych zasad było niekonkurowanie z Wielką Brytanią na morzu i rezygnacja z posiadania kolonii zamorskich. Cesarstwo miało pozostać potęgą lądową w Europie Środkowej i zachować przyjazne stosunki zarówno z Rosją jak i z Anglią. To gwarantowało pokój. Tymczasem Wilhelm II poparł plan Tirpitza polegający na rozbudowie floty wojennej i prowadził aktywną politykę kolonialną.

Podczas chińskiego powstania bokserów korpus ekspedycyjny wysłało także Cesarstwo Niemieckie. 27 lipca 1900 podczas pożegnania żołnierzy w Bremerhaven Wilhelm II powiedział:

> Kommt ihr vor den Feind, so wird derselbe geschlagen! Pardon wird nicht gegeben! Gefangene werden nicht gemacht! Wer euch in die Hände fällt, sei euch verfallen! Wie vor tausend Jahren die Hunnen unter ihrem König Etzel sich einen Namen gemacht, der sie noch jetzt in Überlieferung und Märchen gewaltig erscheinen läßt, so möge der Name Deutscher in China auf 1000 Jahre durch euch in einer Weise bestätigt werden, daß es niemals wieder ein Chinese wagt, einen Deutschen scheel anzusehen!".

Słowa te wykorzystała podczas Wielkiej Wojny propaganda brytyjska nadając Niemcom przydomek Hunów. Jednym z żołnierzy, do których były skierowane był generał major Lothar von Trotha, który 17 sierpnia został dowódcą 1. Ostasiatischen Infanterie-Brigade.

Wilhelm II wspiera program kolonialny. Niemiecka Afryka Południowo-Zachodnia jest najważniejszą i najlepiej rozwijającą się niemiecką kolonią. Mimo to po prawie 20 latach istnienia zamieszkuje ją niecałe trzy tysiące Niemców i mniej niż 2 tysiące Afrykanerów i Brytyjczyków, a w sumie mieszka tam 200 tysięcy ludzi. Miejscowa ludność określana mianem Hotentotów to głównie plemiona Herero (80 tys.), Owambo (60 tys.) i Nama (10 tys.).

W 1904 wybucha powstanie Herero, zaczyna się od zabicia 150 niemieckich kolonistów, w tym kobiet i dzieci. Niewielkie niemieckie siły są w defensywie. Ale wkrótce Berlin wysyła pomoc, 11 lipca w piątym miesiącu przybywa korpus ekspedycyjny w sile 15 tys. żołnierzy pod dowództwem generała Lothara von Trotha. Podczas decydującej bitwy pozwala on wymknąć się Herero wiedząc, że mogą uciec tylko na pustynię Kalahari. Tam przystępuje do blokady i ogłasza, że stracili status poddanych cesarza i muszą opuścić teren kolonii, jeśli tego nie zrobią zostaną zabici. W efekcie Herero pozbawieni wody i jedzenia umierają tysiącami. W wyniku protestów Wilhelm rozkazuje przerwać ludobójstwo, ale von Trotha nie podporządkowuje się temu, Zamyka schwytanych Herero w obozach koncentracyjnych, gdzie dokonuje się kolejny etap eksterminacji. Są tam systematycznie mordowani. W rezultacie po trzech latach z 80 tys. Herero przeżyło zaledwie 15 tys. W 1985 ONZ uznał to za "pierwsze ludobójstwo w XX wieku".

Rok po zakończeniu masakry, w 1908 przybywa tam trzech naukowców, zwolenników eugeniki: Eugen Fischer, Fritz Lenz i Erwin Baur. Przeprowadzają badania prawie 800 głów odciętych jeńcom. Szczególnie interesują ich głowy mieszańców: dzieci Niemców lub Burów i kobiet hotentockich. Wnioski są przewidywalne, wpływ "gorszej krwi" powoduje degenerację. Nazywają to bastardyzacją rasy.

Eugen Fischer profesor medycyny i antropologii, współtwórca teorii o wyższości "rasy nordyckiej". W wyniku badań nad mieszańcami doszedł do wniosku, że mogą być pożyteczni dla kolonii ale powinni zostać wysterylizowani, żeby nie kontynuować mieszania rasy. W wyniku jego działalności w 1913 we wszystkich niemieckich koloniach zakazano małżeństw międzyrasowych. Działalność Fischera w koloniach stworzyła podstawy dla późniejszego traktowania tzw. Mischlingów czyli ludzi i mieszanym żydowsko-niemieckim pochodzeniu.

Fritz Lenz, genetyk i jeden z twórców niemieckiej eugeniki był uczniem Fischera. W 1909 wstępuje do Niemieckiego Towarzystwa Higieny Rasowej i tam poznaje Ploetza. W 1913 zostaje redaktorem naczelnym "Archiv für Rassen-und Gesellschaftsbiologie" i jest nim przez następne 20 lat. Wyznawał teorię rasy biologicznej jako naczelnej wartości i wyższości rasy nordyjskiej. Miało się to przekładać wprost na historię. Za rewolucję 1918 miały być odpowiedzialne elementy gorsze rasowo, a wszyscy Słowianie, szczególnie Polacy są zagrożeniem dla Niemców bo dominując liczebnie popsują krew niemiecką.

## Republika Weimarska

W 1920 ukazała się kontrowersyjna praca "Likwidacja istot (żyć) niewartych życia - jej zakres i forma" (niem. "Die Freigabe der Vernichtung Lebensunwerten Lebens - ihr Mass und ihre Form"). Jej autorami byli ludzie wykształceni należący do elity niemieckiego społeczeństwa: Karl Binding emerytowany prawnik z uniwersytetu lipskiego i Alfred Hoche psychiatra na uniwersytecie we Fryburgu Bryzgowijskim. Punktem wyjścia dla autorów była koncepcja, że najlepsza część populacji zginęła podczas wojny, a geny tych którzy nie walczyli (czyli najgorsze) rozpowszechniają sie bez przeszkód przyspieszając biologiczną i kulturową degeneracje. Fraza "życie niewarte życia" zostaje później wykorzystana przez hitlerowców.

Dwa lata później na corocznym zjeździe saksońskich neurologów podczas dyskusji na jej temat po raz pierwszy w środowisku medycznym otwarcie zadano pytanie "czy lekarzowi wolno zabijać". Morderstwo nazywano "humanitarną śmiercią" (niem. humaner Tod) lub "łagodnym wybawieniem" (niem. sanfte Erlösung).

Wyższy radca medyczny Ewald Meltzer, który przez prawie 30 lat kierował ośrodkiem dla niezdolnych do nauki dzieci opóźnionych w rozwoju w Katharinenhof po przeczytaniu tej książki, rozesłał do rodziców ok 200 dzieci ankietę badającą ich stosunek ewentualnego "skrócenia życia" (niem. "Lebensverkürzung eines Wesens" - termin wprowadzony przez autorów "Likwidacji..."), otrzymał 162 odpowiedzi z tego 73% (119) pozytywnych. Tylko dziesięć procent jednoznacznie i całkowicie odrzuciło możliwość "bezbolesnego skrócenia życia". Wyniki opublikował w 1925 z komentarzem "Człowiek chętnie uwolniłby od ciężaru siebie i dziecko, ale każdy chce mieć czyste sumienie". Meltzer był zwolennikiem sterylizacji, był przeciwny zabijaniu, ale jego badanie było często podnoszonym uzasadnieniem dla Akcji T4.

W 1927 został powołany Kaiser-Wilhelm-Institut für Anthropologie, menschliche Erblehre und Eugenik (KWI-A). Postulaty utworzenia takiej instytucji padały w środowisku naukowców związanych z ideą "higieny rasowej" już od 1922. Miał on w założeniu rozwinąć naukową eugenikę niemiecką na poziom światowy (tzn. doścignąć USA, Szwecję i UK) jako "wiodącą naukę o człowieku" (niem. "Leitwissenschaft vom Menschen") i oczyścić ją z wpływów jak to określano "fanatyków i dyletantów" czyli volkistowskiego nordyzmu, którego głównym ośrodkiem było Monachium. Pierwszym kierownikiem Instytutu zostaje Eugen Fischer.

Towarzystwo Higieny Rasowej działa na coraz większą skalę. Specjalnością Fritza Lenza staje się "zdrowie rasowe" i wpływ chorób dziedzicznych na populację. Razem ze swoimi współpracownikami z Afryki: Eugenem Fischerem i Erwinem Baurem publikują opus magnum Towarzystwa w dwóch tomach wydanych w latach 1921 i 1932. W 1936, już w czasach kiedy eugenika jest ideologią państową całość ukazuje się pod tytułem "Menschliche Auslese und Rassenhygiene".

Koncepcja likwidacji życia niegodnego życia, napisanej przez Alfreda Hoche'a i Karla Bindinga, oraz "Grundriss der menschlichen Erblichkeitslehre und Rassenhygiene", w późniejszych wydaniach Dziedzictwo ludzkie i higiena rasowa (Menschliche Erblichkeitslehre und Rassenhygiene), autorstwa Eugena Fischera, Erwina Baura i Fritza Lenza, posłużyło podstawę teoreetyczną Akcji T4

## III Rzesza

14 lipca 1933 (z mocą od 1 stycznia 1934 r.) została wprowadzona przez rząd, z pominięciem parlamentu, ustawa o ochronie przed potomstwem dziedzicznie chorym (dotyczyła wrodzonego niedorozwoju umysłowego, schizofrenii, psychozy maniakalno-depresyjnej, dziedzicznej padaczki, pląsawicy Huntingtona, dziedzicznej ślepoty i głuchoty, ciężkich dziedzicznych wad rozwojowych, ciężkiego alkoholizm. Do wybuchu wojny wykonano aż 375 tys. zabiegów.

Ploetz choć początkowo nie był antysemitą, a nawet wręcz przeciwnie uważał Żydów za prawie równych rasie nordyckiej, z czasem wsparł nazistów. W kwietniu 1933 ogłosił, że Hitler wprowadzi idee rasistowskiej eugeniki w życie. Od razu po przejęciu władzy w 1933 minister spraw wewnętrznych Wilhelm Frick ustanowił ciało doradcze ds polityki rasowej i populacyjnej, w jego skład weszli: Ploetz, Lenz, Ernst Rüdin i Hans F.K. Günther. W 1936 Hitler dał Ploetzowi profesurę. Rok później Ploetz wstąpił do NSDAP. Umarł w 1940.

Fischer przynajmniej od 1933 był aktywnym zwolennikiem nazizmu, bierze udział w zwalnianiu żydowskich profesorów i sam zostaje rektorem Unwiersytetu Berlińskiego. Choć do NSDAP wstąpił dopiero w 1940, podczas wojny był zaangażowany w politykę rasową III Rzeszy, był jednym z głównych twórców narodowo socjalistycznej teorii rasistowskiej. Prowadzi badania nad Cyganami i mieszańcami afrykańsko-niemieckimi.

Po remilitaryzacji Nadrenii władze narodowo-socjalistyczne podniosły problem tzw. nadreńskich bękartów (Rheinlandbastard), czyli dzieci żołnierzy francuskich wojsk kolonialnych, spłodzonych podczas okupacji Nadrenii. W 1937 pod nadzorem Fischera po raz pierwszy w Niemczech dokonuje się przymusowej sterylizacji na masową skalę. Jest jednym z dwóch twórców skali Fischera-Sallera, określającą odcień włosów. W 1942 odchodzi na emeryturę, mając 66 lat

Fritz Lenz zostaje włączony do komitetu doradczego, staje na czele Instytutu Antropologii (KWI-A) i w 1937 wstępuje do NSDAP. Jest zaangażowany w uzasadnienie Ustaw Norymberskich.

## Antysemityzm NSDAP

Od samego początku zaraz po objęciu władzy dyktatura wprowadza represje wobec Żydów, uważanych za źródło wszelkiego zła. Ma to wynikać z naturalnych, niedających się zmienić cech tzw rasy żydowskiej. Pod względem eugenicznym narodowy socjalizm jest połączeniem nordyzmu, czyli tezy o wyższości rasy nordyjskiej, w Niemczech nazywanej często aryjską i rasistowskiego antysemityzmu, który zakładał biologiczne, genetyczne przyczyny przypisywanych Żydom cech. Postulatem była oczywiście higiena rasowa, czyli zapobieżenie mieszaniu się krwi. Początkowo miało to charakter nieformalny, zniechęcano do mieszanych związków, działacze partyjni często podnosili potrzebę legislacji. Ostatecznie wprowadzono ją w 1935 - były to Ustawy Norymberskie, oprócz przepisów wprowadzających nowe restrykcje wobec Żydów zawierały także Ustawę o ochronie krwi, zakazującą małżeństw mieszanych i karzącą za związki nieformalne tego typu.

Antysemityzm hitlerowski nie jest niechęcią do żydowskiej kultury, czy też religii. Jego esencją jest rasizm, przekonanie o tym, że w samej swojej istocie są to gorsi ludzie i nie ma żadnej możliwości poprawienia tego stanu rzeczy.

> Dobrze znana odpowiedż Hitlera, datowana na 16 września 1919 roku, jest jego pierwszą zachowaną wypowiedzią w "kwestii żydowskiej". Hitler napisał Gemlichowi, że antysemityzm nie powinien wywnikać z emocji, ale z "faktów", a pierwszy z tych faktów jest taki, że żydostwo to rasa, a nie religia. Emocjonalny antysemityzm może doprowadzić do pogromów, kontynuował, antysemityzm oparty na "rozumie" musi, z drugiej strony prowadzić do systematycznego rugowania praw Żydów. "Jego ostatecznym celem - konkludował - musi być definitywne usunięcie Żydów".

Kershaw Ian "Hitler" t I s 109.
